# PAC3_Dos casos d'hibridació moderna

Autora: Estel Borjas

Data: 21/05/2024


## Plantejament

En aquest assaig presento dos casos que exemplifiquen els conceptes de hibridació del programari i la cultura digital segons la perspectiva de Lev Manovich, és a dir, com el programari ha transformat la cultura contemporània i ha creat noves formes d’expressió artística. El programari ha canviat radicalment la manera com es crea i es percep l'art, integrant la tecnologia en el procés artístic. Aquest canvi és possible gràcies a la hibridació de diferents mitjans, creant noves formes d’art i experiències immersives que combinen elements visuals, sonors i interactius. 
El primer exemple és TeamLab, un col·lectiu d'artistes digitals que utilitzen la interactivitat i la participació del públic per crear experiències immersives convertint els espectadors en cocreadors de l'obra.  El segon exemple són les obres de Refik Anadol, que transforma tot tipus de dades en art utilitzant la intel·ligència artificial, entre altres tècniques. Aquests artistes fusionen diferents disciplines com l'art, la ciència i la tecnologia per crear instal·lacions i obres d’art impressionants. 



## Cas 1: Refik Anadol

Refik Anadol és un artista que combina art, ciència i tecnologia, centrant-se en com la informàtica i la intel·ligència artificial transformen la percepció humana del temps i l'espai. El seu estudi està format per un equip de dissenyadors, arquitectes, científics de dades, neurocientífics, músics i investigadors. Utilitza diferents tipus de dades, imatges de ressonància magnètica i altres dades biomètriques amb algoritmes d'aprenentatge automàtic i intel·ligència artificial per generar i manipular les seves obres d'art. A més, també combina l’arquitectura, la música i la filosofia. 

Proposa la idea d’una "arquitectura post-digital" que integra dades i tecnologies digitals per crear entorns immersius i redefinir elements arquitectònics que et transporten a realitats alternatives. Les seves obres utilitzen grans volums de dades per generar escultures, pintures tridimensionals i instal·lacions immersives, oferint noves perspectives i narracions, transformant la tecnologia en art. Aconsegueix que grans quantitats de dades es converteixin en visuals espectaculars que abans eren invisibles per a l'ull humà. Les seves obres evolucionen en temps real gràcies a les noves tecnologies. Aquesta capacitat de transformar dades en art és una manifestació del nou llenguatge dels mitjans digitals, com podem visualitzar les dades d'una manera que abans era impensable. Refik Anadol aconsegueix així, crear obres que permeten als espectadors experimentar les dades d'una manera nova.


![Casa Batllo](https://refikanadol.com/wp-content/uploads/2023/04/Screenshot-2023-04-14-at-8.08.15-AM-2400x1353.png)



**Les seves obres**

**"Unsupervised"**
Transforma les metadades de la col·lecció del museu en formes que es generen contínuament en temps real.

**"Machine Hallucination: NYC"**
Utilitza milions d'imatges de Nova York per imaginar el futur de la ciutat utilitzant algoritmes d'aprenentatge automàtic i creant paissatges digitals que envolten els espectadors. 

**"Interconnected"**
Transforma les dades  i estadístiques de l’aeroport de Charlotte en temps real en formes abstractes i colors que canvien.

**"Virtual Depictions"** 
Permet als espectadors interactuar amb les visuals i formar part de l'obra.

**"Melting Memories"** 
Utilitza dades de les ones cerebrals per crear visuals en moviment que representen els processos de la memòria humana.

**"Quantum Memories"** 
Utilitza 200 milions de fotografies de la Terra per crear una realitat alternativa de la natura. Fa servir una computadora quàntica per explorar la física inusual del món subatòmic i convertir-ho en art. Representa la nostra memòria col·lectiva i fa visible els nostres records digitalitzats de la natura. 


![Quantum Memories](https://creacionhibrida.net/wp-content/uploads/2021/07/Quantum-Memories-00_767328-2400x1350-1-1536x864.jpeg)

[Quantum Memories Video](https://www.youtube.com/watch?v=oFsjVtmnbS0)



## Cas 2: Teamlab


![Teamlab - Borderless](https://creacionhibrida.net/wp-content/uploads/2021/10/Main_Universe_of_Water_Particles_on_a_Rock_wh.width-2000-1536x1024.jpg)


TeamLab és un col·lectiu d'artistes digitals conegut per les seves instal·lacions immersives que combinen tecnologia avançada, llum, color i interactivitat. El seu objectiu és explorar i entendre el món a través de l'art digital, traspassant el límit de l'expressió artística de les limitacions materials i aconseguint la transformació a través de la interacció. Aquesta interactivitat s’aconsegueix gràcies a una programació que integra sensors de moviment, algoritmes de processament de dades i visuals generats per ordinador. Això crea espais on els visitants poden compartir experiències i col·laborar en la creació d'art, exemplificant la cultura participativa. Els visitants es submergeixen en un món on les fronteres físiques desapareixen i l'art es converteix en una experiència col·lectiva. Això converteix als visitants en cocreadors de l'obra, col·laborant en la seva evolució i transformació.
TeamLab també integra elements de la natura i la ciència en les seves obres, explorant la relació entre els humans i l’entorn. El col·lectiu busca conscienciar sobre la importància de la interacció amb la naturalesa i la necessitat de preservar-la. 


**Conceptes**

**Art digital**. Explora com les persones poden connectar amb el món de noves maneres a través de   les relacions entre les persones i l’art digital, creant obres interactives on els espectadors participen activament. 

**Espai ultra-subjectiu**. Un espai pla que elimina la frontera entre el món físic i l'obra d'art, creant una continuïtat entre l'espectador i l'obra. És adaptable i flexible, permet dividir, unir i crear nous espais artístics.

**Relacions entre persones**. A diferència de l'art tradicional, que no canvia segons la presència de les persones, l'art digital permet que l'obra canviï segons el comportament dels visitants. Pot suggerir que les ciutats digitals podrien millorar les relacions humanes.

**Naturalesa digitalitzada**. Utilitza tecnologies digitals com sensors, xarxes, llum i so, que no impacten físicament en la naturalesa. Es crea una experiència artística que ofereix una nova visió del món, més enllà del que la ment humana podria entendre per si sola.

[Teamlab - Borderless Video](https://youtu.be/Xy6Vz3rkd1w?list=TLGGEu0nwaXyX2EyNzA1MjAyNA)


**Les seves obres**

**"Borderless"**
El primer museu d’art immersiu i digital, és un centre d’experimentació i navegació per mitjà de l’art, la ciència, la tecnologia i el món natural. Els espectadors interactuen directament amb les obres d'art, canviant la seva forma i estructura depenent dels moviments humans. 

**"Forest of Resonating Lamps"**
L'espai es transforma contínuament en resposta als moviments dels visitants, les làmpades s'il·luminen i emeten sorolls quan una persona s’apropa. La ubicació de les làmpades està calculada matemàticament per assegurar que la llum passi per cada làmpada una vegada i torni al seu punt d’origen. 

**"Tokio Planets"**
Cada una de les peces de la instal·lació es modifica amb la intervenció dels espectadors generant una experiència diferent cada vegada. 

**"Future Park"** 
És un projecte experimental educatiu basant-se en la creació col·laborativa on es gaudeix de la creativitat lliurement amb altres persones. S’hi pot trobar el "Sketch Aquarium", on els visitants poden dibuixar i escanejar els seus propis peixos que cobren vida en una projecció d'un aquari digital.


![Teamlab - Sketch Aquarium](https://team-lab.imagewave.pictures/y3rE987T2mLrDxgfTdDxsc?width=1920)
[^1]: Sketch Aquarium


## Bibliografia

-   Manovich, Lev. (2013) El software toma el mando. _Editorial UOC_. Barcelona. ISBN 9788490298633.
    
-   Refik Anadol (2024) [https://refikanadol.com/](https://refikanadol.com/)
    
-   Liam McCann (2023) Refik Anadol: en el punto de intersección entre el arte, la ciencia y la tecnología. _Julius Bar_. [https://www.juliusbaer.com/es/insights/company-insights/nuestros-compromisos/refik-anadol-en-el-punto-de-interseccion-entre-el-arte-la-ciencia-y-la-tecnologia/](https://www.juliusbaer.com/es/insights/company-insights/nuestros-compromisos/refik-anadol-en-el-punto-de-interseccion-entre-el-arte-la-ciencia-y-la-tecnologia/)
    
-   Luis Alberto Peralta (2024) Refik Anadol, el artista que llevó la IA al MoMa. _El País_  [https://elpais.com/proyecto-tendencias/2024-04-10/refik-anadol-el-artista-que-llevo-la-ia-al-moma-este-es-un-momento-comparable-al-renacimiento.html](https://elpais.com/proyecto-tendencias/2024-04-10/refik-anadol-el-artista-que-llevo-la-ia-al-moma-este-es-un-momento-comparable-al-renacimiento.html)
    
-   Paula L. Izquierdo (2024) 'Quantum Memories', la obra de arte producida con más de 200 millones de recuerdos digitalizados. _Cultura Inquieta_  [https://culturainquieta.com/arte/arte-digital/quantum-memories-la-obra-de-arte-producida-con-mas-de-200-millones-de-recuerdos-digitalizados/](https://culturainquieta.com/arte/arte-digital/quantum-memories-la-obra-de-arte-producida-con-mas-de-200-millones-de-recuerdos-digitalizados/)
    
-   Yanett R. Letechipía (2023) Refik Anadol. _Creación Híbrida_ [https://creacionhibrida.net/refik-anadol/](https://creacionhibrida.net/refik-anadol/)
    
-   Teamlab (2024) [https://www.teamlab.art/es/](https://www.teamlab.art/es/)
    
-   Metrópolis (2019) _Metrópolis RTVE_ [https://www.rtve.es/television/20190514/teamlab/1934327.shtml](https://www.rtve.es/television/20190514/teamlab/1934327.shtml)
    
-   (2019) Exposición Teamlab. _Fundación Telefónica_ [https://espacio.fundaciontelefonica.com/evento/teamlab/](https://espacio.fundaciontelefonica.com/evento/teamlab/)
    
-   Yanett R. Letechipía (2023) Teamlab. _Creación Híbrida_ [https://creacionhibrida.net/teamlab/](https://creacionhibrida.net/teamlab/)
